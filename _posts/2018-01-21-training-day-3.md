---
title: Τριήμερο Εκπαιδεύσεων - Μέρα 3η
date: 2018-01-21 17:26:00
categories: arma3 training
tags: community training guide
author: agent_scarn
forum-topic: 1064
header:
  overlay_color: "#000"
  overlay_filter: "0.5"
  overlay_image: /assets/07-08-2017/header.jpg
---


Στην **3η** και τελευταία μέρα της εκπαίδευσης σήμερα, εφαρμόσαμε στην πράξη όσα κάναμε τις προηγούμενες δύο ημέρες.

Εξετάσαμε αρχικά στον χάρτη πως κάνουμε επίθεση σε μία πόλη, είτε όταν είμαστε μία ομάδα είτε όταν είμαστε δύο και παραπάνω. Είδαμε πως τοποθετούμε αρχικά την ομάδα, από ποια σημεία πρέπει να μπούμε μέσα στην πόλη κλπ. Γενικά είδαμε πως πρέπει να «διαβάζουμε» μία πόλη ή μία τοποθεσία ώστε νε επιλέγουμε τη σωστή στρατηγική εισόδου.

Μετά εξασκηθήκαμε στην κίνηση μιας ομάδας πέντε ατόμων σε ένα δρόμο. Πως πρέπει να βάλει ο ομαδάρχης τα μέλη της ομάδας του, πως πρέπει να κινηθεί η ομάδα στο δρόμο για να έχει καλύψεις, πως πρέπει να αντιδράσει σε επιθέσεις εχθρών κατά την κίνησή της και πάνω απ’ όλα στην **ΕΠΙΚΟΙΝΩΝΙΑ** μεταξύ των μελών της ομάδας.

Τέλος είδαμε και την κίνηση μια ομάδας σε ανοιχτό χώρο, πάνω σε ένα βουνο που είναι εντελώς διαφορετικές οι συνθήκες. Σε ανοιχτό χώρο μια ομάδα πρέπει να έχει μεγάλο μέτωπο, με αρκετά μεγάλες αποστάσεις ο ένας με τον άλλο ώστε να υπάρχει μεγαλύτερη εικόνα για το τι γίνεται γύρω μας. Επίσης είδαμε πως πρέπει να κινηθεί κάθε παίκτης σε περίπτωση που η ομάδα δεχτεί επίθεση από διάφορες κατευθύνσεις και φυσικά, όπως πάντα **ΕΠΙΚΟΙΝΩΝΙΑ**.

Αυτά γενικά. Και οι τρεις μέρες ήταν πολύ εποικοδομητικές. Όσοι συμμετείχαν είδαν και έμαθαν αρκετά πράγματα και διόρθωσαν πολλές στρατηγικές που είχαν στο μυαλό τους δηλαδή τον τρόπο παιχνιδιού τους.

Συμμετείχαν 12 άτομα.