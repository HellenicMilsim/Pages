---
title: Τριήμερο Εκπαιδεύσεων - Μέρα 1η
date: 2018-01-21 19:47:00
categories: arma3 training
tags: community training guide
author: agent_scarn
forum-topic: 1058
header:
  overlay_color: "#000"
  overlay_filter: "0.5"
  overlay_image: /assets/07-08-2017/header.jpg
---


Στη σημερινή εκπαίδευση ασχοληθήκαμε εκτενώς και κατά βάση με το CQB (Close Quarter Battle). Όπως είναι κατανοητό, το θέμα είναι καθαρά πρακτικό και δεν μπορεί να παρουσιαστεί σε κείμενο.  Με λίγα λόγια, οι βασικοί κανόνες του CQB είναι τρεις και έχουν εφαρμογή και ατομικά στον παίκτη αλλά και στην ομάδα σαν σύνολο. Το λεγόμενο τρίπτυχο του CQB:
-	**Κάλυψη**
-	**Απόσταση**
-	**Ευθεία βολή**

Πρέπει ο παίκτης και η ομάδα πρώτα απ’ όλα να έχουν **κάλυψη** από τον εχθρό. Κάλυψη είναι ένας τοίχος, ένας βράχος, ένας ξύλινος τοίχος με σειρά σπουδαιότητας. Ένας θάμνος ή ένα δέντρο ΔΕΝ είναι κάλυψη. Επίσης, τελευταία κάλυψη είναι το ίδιο το όπλο του παίκτη. Δηλαδή, όταν ο παίκτης δεν έχει καμία κάλυψη πρέπει να αρχίσει να παίρνει βολές στον εχθρό με την ελπίδα να suppressαριστεί και να του δώσει τη δυνατότητα να βρει πραγματική κάλυψη ή να απεμπλακεί.

**Απόσταση**, το λέει και η λέξη, είναι η απόσταση που έχει από τον εχθρό. Αυτή καθώς και ο οπλισμός που έχει ο παίκτης ή η ομάδα στη διάθεσή της καθορίζουν τον τρόπο που θα εμπλακεί.

**Ευθεία βολή**. Πολύ απλά, πρέπει ο παίκτης ή η ομάδα να έχει άμεση ευθεία βολή προς τον εχθρό.

Από εκεί και πέρα, μιλήσαμε για το πώς κινείται μια ομάδα, πως καλύπτει ο ένας τον άλλο, πως μιλάνε οι παίκτες μεταξύ τους στην ομάδα και πως «καθαρίζουμε» ένα κτήριο. Όπως είπαμε το θέμα είναι πρακτικό και δεν μπορεί να καλυφθεί από ένα κείμενο. Γενικά το ποιο σημαντικό είναι η επικοινωνία. Μιλάμε πάντα ο ένας στον άλλο για το πώς κινούμαστε, πότε κινούμαστε, ποια πλευρά καλύπτουμε, από πού έρχονται εχθροί κτλ Πάντα στο direct εκτός κι αν χρειάζεται ο ασύρματος λόγο απόστασης για παράδειγμα.

Επίσης πολύ σημαντική είναι η κάλυψη μεταξύ των παικτών και σε σταθερή θέση αλλά και σε κίνηση. Ο κάθε παίκτης έχει συγκεκριμένη κίνηση που πρέπει να κάνει ανάλογα με το που βρίσκεται μέσα στην ομάδα και το ποια διαταγή έχει δώσει ο squad leader. 

Τέλος, όσον αφορά τα κτήρια, πάλι πρέπει να υπάρχει επικοινωνία μεταξύ των παικτών (συνήθως δύο) που είναι έτοιμοι να ανοίξουν μια πόρτα κτηρίου. Πρέπει να συνεννοηθούν ποιος θα ανοίξει, ποιος θα μπει μέσα πρώτος, ποιος θα ρίξει χειροβομβίδα κρότου λάμψης (αν υπάρχει αυτή η δυνατότητα). Επίσης σημαντικό είναι αυτός που θα μπει πρώτος να μη σταθεί στην πόρτα και αρχίσει να ρίχνει με αποτέλεσμα να μην μπορεί ο άλλος να μπει μέσα (κάτι που γίνεται συχνά).

Αυτά καλύψαμε σε γενικές γραμμές. Συμμετείχαν 14 άτομα. 

Το Σάββατο 20/01 θα γίνει εκπαίδευση πάνω στην επικοινωνία σε επίπεδο ομάδας.
