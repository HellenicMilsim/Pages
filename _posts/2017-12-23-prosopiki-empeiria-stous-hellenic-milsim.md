---
title: Προσωπική εμπειρία στους Hellenic Milsim
date: 2017-12-23 18:46:00
author: akouafortes
forum-topic: 976
---

12 Μαρτίου 2017 έκανα εγγραφή σε αυτήν την κοινότητα για να παίζω Αrma 3 με Έλληνες. Ένα παιχνίδι το οποίο είχα 23 ώρες μόνο.

Στο πρώτο μου training ανατινάχτηκα με τα explosives...
Στην πρώτη μου αποστολή δεν είδα ποτέ εχθρούς, χάθηκα από την ομάδα και κάθε σφαίρα που περνούσε με έκανε να μην αφήνω την prone θέση με τίποτα...

Εντέλει με τον καιρό κατάλαβα ότι ο λόγος που ήθελα να συνεχίσω δεν ήταν μόνο το παιχνίδι.

Άτομα με βοήθησαν σε ότι τους ζήτησα, μου εξήγησαν τις απορίες μου και όσο έπαιζα από τα λάθη μου και τις κακές στιγμές στην αποστολή μάθαινα σιγά,σιγά.
Έβλεπα βίντεο ειδικά της κοινότητας για να πάρω τα καλά στοιχεία, διάβασα οδηγούς και έφαγα ώρες σε αποστολές και στον editor για να τα συνηθίσω.

Στην συνέχεια η γνωριμία μου με τα παιδιά αποδείχτηκε κάτι καλό. Η παρέα που έκανα στο teamspeak με έκαναν να γυρνάω από την δουλειά και να αράζω μέχρι και στις 2 το πρωί.

Μετά από καιρό με έκαναν recruitment officer. Απίστευτη εμπειρία για μένα διότι μου έδωσαν την ευκαιρία να δείξω σε άλλους παίχτες ότι προσπαθούσα να μάθω τόσο καιρό εγώ και να κάνω πολλές γνωριμίες. Έκανα training σε 30 άτομα πάνω κάτω.
Kουραστικό μερικές φορές λόγω της επανάληψης και πολλές ώρες από τον προσωπικό μου χρόνο αλλά αυτό που με χαροποιεί και μου δίνει την δύναμη να το κάνω μέχρι και σήμερα είναι να βλέπω τα άτομα που έδειξα έστω και τα βασικά να τους έχω στις αποστολές δίπλα μου και να με βοηθάνε σαν ομάδα να την βγάλουμε σε πέρας.

Σήμερα έχω φτάσει 1000 ώρες και ακόμα έχω να μάθω πράγματα στο Arma 3 και τριπλάσιο χρόνο πιστεύω στην κοινότητα.

Σας ευχαριστώ όλους για την εμπιστοσύνη και την βοήθεια που είχα τόσο καιρό, ήθελα να προσφέρω και εγώ στην κοινότητα πράγματα όπως και έχουν προσφέρει πολλά περισσότερα άλλοι και πιστεύω να τα κατάφερα.

Τα καινούργια μέλη που δεν πρόλαβαν να αποκτήσουν την εμπειρία που είχα εγώ όλο αυτόν τον καιρό εύχομαι να την αποκτήσουν όχι μόνο στο παιχνίδι αλλά και στην κοινότητα με τα μέλη της και επειδή είμαι σίγουρος ο καινούργιος χρόνος θα μας βρει με πιο πολύ όρεξη, πιο οργανωμένους και με μεράκι και θα πάνε όλα ακόμα καλύτερα.

Υ.Γ Το παραπάνω ΄΄βιβλίο΄΄ που έγραψα το έκανα γιατί ήθελα να μάθουν όλοι ότι πέρασα πολύ καλά όλο αυτόν τον καιρό μαζί σας και ότι δεν θα με ξεφορτωθείτε εύκολα χαχαχαχα.
