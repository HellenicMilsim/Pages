---
title: Τριήμερο Εκπαιδεύσεων - Μέρα 2η
date: 2018-01-20 19:18:00
categories: arma3 training
tags: community training guide
author: agent_scarn
forum-topic: 1060
header:
  overlay_color: "#000"
  overlay_filter: "0.5"
  overlay_image: /assets/07-08-2017/header.jpg
---


Η **επικοινωνία** είναι ένα από τα πιο σημαντικά κομμάτια μιας ένοπλης αντιπαράθεσης/εμπλοκής και το θέμα της σημερινής 2ης μέρας εκπαίδευσης.

Είναι το ίδιο σημαντική με τον οπλισμό ίσως και πιο σημαντική. Η **ΣΩΣΤΗ** επικοινωνία μπορεί να κάνει τη διαφορά μεταξύ της νίκης ή της ήττας, μεταξύ της νίκης με ελάχιστες απώλειες ή της νίκης με βαριές απώλειες. Η επικοινωνία δίνει τη δυνατότητα στον παίκτη ατομικά καταρχήν να γνωρίζει που βρίσκονται οι εχθροί, που βρίσκονται τα μέλη της ομάδας του, πως και πότε πρέπει να κινηθεί, που βρίσκονται οι άλλες φίλιες ομάδες και φυσικά πως πρέπει να εμπλακεί, με τι μέσο πρέπει να εμπλακεί (χειροβομβίδα, τυφέκιο, ΑΤ, πολυβόλο κτλ) δηλαδή το ROE (κανόνες εμπλοκής).

Το ίδιο φυσικά ισχύει και προς τα πάνω, δηλαδή τον ομαδάρχη και τον commander. Ο ομαδάρχης όταν έχει σωστή επικοινωνία από τα μέλη της ομάδας του καταρχήν, μπορεί να έχει μια καλή γενική εικόνα του τι υπάρχει γύρω του (εχθροί, οχήματα κτλ), τη θέση των μελών της ομάδας του, την κίνηση αυτών, τη θέση των υπόλοιπων ομάδων κτλ. Έχοντας αυτές τις πληροφορίες ο ομαδάρχης μπορεί πιο εύκολα να κατευθύνει την ομάδα του, να βγάλει σχέδιο για το πώς θα επιτεθεί και φυσικά να ενημερώσει τον commander. Όπως είναι κατανοητό, το ίδιο ισχύει και για τον commander.

Η σωστή επικοινωνία λοιπόν, με λίγα λόγια,  πρέπει να είναι όσο το δυνατόν πιο σύντομη και όσο το δυνατόν πιο περιεκτική. Πρέπει δηλαδή με όσο το δυνατόν λιγότερες λέξεις να δώσεις στον ομαδάρχη/commander να καταλάβει αυτό που θέλεις να του πεις. Είτε αυτό είναι μια απειλή είτε είναι η θέση που βρίσκεσαι κτλ.

Η σωστή επικοινωνία περιλαμβάνει επίσης και το περιεχόμενο. Δηλαδή, μια πληροφορία ότι ο τελευταίος (πίσω) της ομάδας βλέπει δύο εχθρούς στα 500 μέτρα να κάνουν περίπολο πρέπει να την έχει ο ομαδάρχης αλλά όπως είναι λογικό δεν είναι απαραίτητο να δοθεί και στον commander (εκτός κι αν υπάρχει τέτοια διαταγή).

Η βαθμίδα σπουδαιότητας επίσης είναι ένα σημαντικό κομμάτι της σωστής επικοινωνίας. Το ότι υπάρχει σκοπός σε κτήριο πχ δεν είναι το ίδιο σημαντικό με το ότι υπάρχει κάποιο όχημα ή ακόμα χειρότερα, ένα στάσιμο όχημα ή ένα όχημα με 50άρι δεν είναι το ίδιο σημαντικό με ένα άρμα το οποίο κινείται κατά πάνω μας ή προς φίλιες δυνάμεις. Όλοι (ο τυφεκιοφόρος, ο ομαδάρχης) πρέπει να φιλτράρουμε τις πληροφορίες και να τις δίνουμε με τη σειρά που πρέπει ξεκινώντας από αυτό που είναι μεγαλύτερη απειλή ή τέλος πάντων είναι το πιο σημαντικό.

Φυσικά όλα αυτά είναι δύσκολο να εφαρμοστούν με απόλυτη επιτυχία από την πρώτη αποστολή. Θέλει εξάσκηση, χρόνο, εμπειρία. Αν προσπαθούμε να τα εφαρμόζουμε όσο το δυνατόν καλύτερα κάθε φορά, με τον καιρό θα βελτιωθεί και στο τέλος θα γίνεται αυτόματα. Ένας τρόπος, που μπορεί να μας βοηθήσει από την αρχή, είναι πριν από κάθε μάχη να προετοιμαζόμαστε διανοητικά, με περιεκτικότητα, στις εκφράσεις που θα χρησιμοποιήσουμε. Δηλαδή, τι θα πω στον ομαδάρχη μου όταν δω κάποιον εχθρό ή γενικά όταν γίνει κάτι που πρέπει να αναφέρω, όταν πρέπει να κινηθώ, όταν χρειαστώ βοήθεια, ώστε να είμαι προετοιμασμένος και να μου βγει πιο γρήγορα και πιο εύκολα την ώρα της μάχης. Για παράδειγμα, όταν είμαι ο τελευταίος μιας ομάδας και βλέπω εχθρούς δεν θα πω «Έχω επαφές μπροστά μου». Πρέπει να έχω στο μυαλό μου ποια είναι η θέση μου στην ομάδα, που κοιτάζει η ομάδα, πού έχει μέτωπο δηλαδή, ώστε να αναφέρω τις επαφές σύμφωνα με την ομάδα. «Επαφές πίσω μας, NW» η πρώτη πληροφορία. «Τέσσερα άτομα, στα 200 μέτρα, έρχονται προς εμάς». Αυτό είναι. Ο ομαδάρχης έχει όσες πληροφορίες χρειάζεται (τουλάχιστον για την ώρα) για να δράσει. Το ίδιο ισχύει και για τον ομαδάρχη προς το command. «Δέχομαι επίθεση από τα δυτικά. Πολλαπλές επαφές». «Βάζω την ομάδα σε αμυντική θέση» ή «Χρειάζομαι ενίσχυση». Όχι «Βοήθεια command, δέχομαι πυρά από τα αριστερά μου». Βάζω την ομάδα μου σε καλύψεις, εκτιμώ την κατάσταση και ενημερώνω σωστά και περιεκτικά.

Στη συνέχεια εφαρμόσαμε αυτά που είπαμε, στην πράξη και συγκεκριμένα είδαμε την επικοινωνία που πρέπει να έχουν τα μέλη της ομάδας μεταξύ τους όταν κινούνται στο πεδίο της μάχης, είτε σε κλειστό χώρο είτε σε ανοικτό.

Την εκπαίδευση παρακολούθησαν 13 άτομα.

Αύριο 21/01 στις 15:00 θα εφαρμόσουμε όλα αυτά που μάθαμε τις προηγούμενες 2 ημέρες και θα κάνουμε ασκήσεις CQB αλλά και κίνησης σε ανοικτό χώρο.