---
title: Βασικές Ευθύνες ενός παίχτη σε μια ομάδα
date: 2017-12-27 17:13:00
author: akouafortes
forum-topic: 983
---

Για να παίξει κάποιος στον μεγαλύτερο βαθμό συντονισμού, ομαδικότητας και αποτελεσματικότητας υπάρχουν πολλά πράγματα που ένας παίχτης πρέπει να γνωρίζει.
Το κλειδί για τις θεμελιώδες πτυχές αυτού του ζητήματος είναι οι <<Βασικές Ευθύνες>> κάθε παίχτη μιας ομάδος. Προκειμένου να διατηρηθεί η συνοχή και αποτελεσματικότητα στην μάχη, κάθε παίχτης στην κοινότητα αναμένεται να συμμορφωθεί με τους απλούς παρακάτω κανόνες:

*	 **Γνώρισε την ομάδα σου.**  Να θυμάσαι σε ποια ομάδα και τι θέση είσαι ώστε να καταλαβαίνεις, να επιβεβαιώνεις και να ενεργείς σε κάθε εντολή που σε αφορά.

*	**Άκουσε τον ομαδάρχη και ακολούθησε τις οδηγίες του.** Οι ομαδάρχες είναι συνήθως οι πιο έμπειροι παίχτες. Ο ρόλος τους είναι να σε κρατήσει ζωντανό στην μάχη την στιγμή που κάνεις κάθε αποστολή η οποία σου έχει ανατεθεί. Ακουσέ τον και μείνε κοντά με την ομάδα σου.

*	**Κανόνες Εμπλοκής.** Μην είσαι αυτός που θα καταστρέψει την κρυφή προσέγγιση από έναν κατά λάθος πυροβολισμό ή ρίχνοντας σε εχθρό χωρίς να έχεις πάρει την άδεια. Όταν τα πράγματα ανάψουν και ο αιφνιδιασμός χαθεί είσαι συνήθως ελεύθερος να ρίξεις σε οποιονδήποτε σου είναι απειλή. Μέχρι τότε διατήρησε μία πειθαρχία στα πυρά σου, σύμφωνα με τις οδηγίες του ομαδάρχη.

*	**Κράτα αποστάσεις.**
Ο συνωστισμός σκοτώνει. Κράτα αρκετά μέτρα απόστασης μεταξύ εσένα και των άλλων παιχτών καθόλη την διάρκεια για να μην φύγετε όλοι από μία χειροβομβίδα ή μια ρουκέτα επειδή είστε κοντά.

*	**Διατήρησε επίγνωση της κατάστασης, απέφυγε συνεχής εστίαση και γνώριζε που βρίσκονται οι φίλιες δυνάμεις.**
 Αυτό βοηθάει στο να αποφύγεις να σου την πέσει ο εχθρός από εκεί που δεν τον περιμένεις, αποτρέπεις να γίνουν φίλια πυρά και σου δίνει μια ιδέα για ποιές περιοχές χρειάζεται περισσότερη παρατήρηση βάση του τομέα που έχει προσανατολιστεί η ομάδα σου.

*	**Κάλυψε τον τομέα σου.**
Απαιτείται ασφάλεια 360 μοίρες ανά πάσα στιγμή. Αυτο σημαίνει ότι κάθε άτομο στην ομάδα πρέπει να παρατηρεί ή να καλύπτει διαφορετική περιοχή. Η καλή ασφάλεια σε μια ομάδα σημαίνει λιγότερες πιθανότητες να εκπλαγείς από μία επίθεση του εχθρού και μεγαλύτερη επιβίωση της ομάδος. Όταν σταματήσεις βεβαιώσου ότι κάποιος δίνει προσοχή και πίσω. Αν δεν υπάρχει κάποιος πάρ'το επάνω σου θα δεις ότι κάποια στιγμή μπορεί να είσαι αυτός που έσωσε την ομάδα.

*	**Παρατήρησε, εντόπισε και ενημέρωσε για εχθρικές επαφές.**
Κάντο σύντομα και ενημέρωσε την ομάδα σου. Όταν δίνετε κατεύθυνση επαφών χρησιμοποιήστε τα σημεία του ορίζοντα με την πυξίδα ή όταν οι επαφές είναι μακριά δίνοντας και μοίρες από την θέση μας.

*	**Αναγνώρισε τον στόχο σου.**
Μην πυροβολείς ότι κινείται, καθώς αυτό τείνει να προκαλέσει φίλια πυρά. Σε περίπτωση αμφιβολίας , **ΜΗΝ ΠΥΡΟΒΟΛΕΙΣ**. Ρώτησε κάποιον από την ομάδα σου για να ελέγξει την αμφισβητήσιμη επαφή. Ρώτησε τον ομαδάρχη που βρίσκονται οι άλλες ομάδες. Μόλις τραβήξεις την σκανδάλη δεν υπάρχει τίποτα που μπορείς να κάνεις για να πάρεις την σφαίρα πίσω. **Μην είσαι αυτός που θα πυροβολήσει άλλον παίχτη από απροσεξία.**

*	**Να είσαι σύντομος στις επικοινωνίες.**
Μάθε πως να μιλάς με συντομία στον ασύρματο για να αποφύγεις την άσκοπη χρήση του ασυρμάτου ειδικά σε στιγμές που χρειάζεται να ακουστεί κάτι σημαντικό.

*	 **Απόφυγε να περνάς μπροστά από τον τομέα βολής άλλου παίχτη.**
Εάν πρέπει να περάσεις κάποιον παίχτη, πέρνα τον από πίσω. Εάν αναγκαστείς να περάσεις από μπροστά του την ώρα της μάχης, φώναξε τον με το όνομά του και πες του πως θα περάσεις από μπροστά του, μόλις σου απαντήσει ΄΄πέρνα΄΄ τότε περνάς. Το να περάσεις μπροστά από κάποιον την ώρα που κάνει κίνηση η ομάδα σου εκτός μάχης δεν χρειάζεται να το πεις αλλά την ώρα της μάχης να το κάνεις αλλιώς υπάρχει περίπτωση να πεθάνεις.
.
*	**Πάντα να συνεργάζεσαι με τα άτομα της ημιομάδος που ανήκεις.**
